6

tur. Nam secuti sunt editionem Ruhkopfii‚ reducta
tamen huc illuc lectione Lipsii‚ Gronovii, aliorum.
Huic notas meas subscripsi, de quarum ratione pauca
adhuc quae dicam habeo.

Omnia illa quae superiores interpretes attulerunt,
quibus aut lectio melior aut sententia clarior fieret ,
in notis memorare baud superfluum fuisset, imo in
justa editione requiritur quidem, sed termini, qui-
bus haec dissertatio necessario includenda erat, id
quominus facerem vetuerunt. Itaque haec mihi tenen·
da erat ratio ut ea tantum , quae a praecedentibus aut
omissa aut secus dicenda mihi viderentur, tractarem.

Ex hac vero ‘ratione sequitur, ut multis locis opi-
nionem v meam, a doctissimorum virorum sententiis
discrepantem, proferre coactus fuerim. Quo saepe-
numero fit, ut notas meas meamque mediocritatem
cogitantem metus me subeat , ne audaciae arrogan-
tiaeque jure accusandus sim. Seneca tantum animum
addit. Ejus opera diligenter ut legerem, auctorem-
que, quatenus fieri posset, ex se ipso explicarem,
clarissimorum virorum et scriptis et sermonibus in-
ductus sum. Horum igitur assidua lectio saepissime
unicum mihi fuit filum per conjecturarum et diver·
sorum codicum lectionum labyrinthum. Hoc fretus,
quum aliorum opiniones ingenue attulissem, meam
addere non dubitavi. Sed, ut multis locis dissentire
cogebar, sic aliis quoque mihi contigit, ut emenda-
tionibus quibusdam a Gronovio aliisque praeclare
propositis , necdum satis exemplis firmatis, e Sene·
cae auctoritate pondus adderem.

